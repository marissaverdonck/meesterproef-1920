# Meesterproef @cmda-minor-web 1920


<img width="500" alt="Schermafbeelding 2020-06-19 om 14 31 31" src="https://user-images.githubusercontent.com/43657951/85132728-a4717380-b239-11ea-88ae-eb2008e6bd0a.png">

## Introductie

Glory Days is een toepassing die door middel van autobiografische muziek herinneringen terughaalt en het levensverhaal van de patiënt vastlegt zodat sociale interactie tussen de patiënt en de verzorger, familie en vrienden makkelijk(er) wordt.

## Omschrijving 

Wereldwijd zijn er zo’n 50 miljoen Alzheimer patiënten. Ook in Nederland is het veel voorkomend. De ziekte treft mensen van uiteenlopende leeftijden, maar vooral ouderen krijgen ermee te maken. Alzheimer zorgt ervoor dat de hersenen worden aangetast, waardoor de persoonlijkheid vervaagd en herinneringen verdwijnen. Helaas is er op dit moment nog geen geneesmiddel voor deze slopende ziekte. 

Omdat de zoektocht naar een geneesmiddel tot nu toe nog geen succes heeft opgeleverd, hebben farmaceuten ervoor gekozen om alle energie te gaan steken in de preventie in plaats van het genezen.

Ondanks dat een medicijn ver weg is, kunnen we het verloop van de ziekte aangenamer maken met behulp van muziek. Onderzoek heeft namelijk aangetoond dat aan muziek gekoppelde herinneringen op een relatief ‘veilige’ plek in het menselijk brein worden opgeslagen. Het regelmatig beluisteren en beoefenen van muziek heeft een positief effect op de ontwikkeling van Alzheimer. Wanneer muziek persoonlijk en betekenisvol is voor het individu, beloven deze positieve effecten nog groter te worden.

## Doel

Wij hebben de applicatie Glory Days ontwikkeld met als doel om de band tussen vrienden, familie of verzorgers van Alzheimer patiënten te versterken. De app wordt hierbij niet gebruikt door de patiënt, maar door de vrienden, familie of verzorgers. Die kunnen vervolgens op zoek gaan naar herinneringen middels muziek. Als een muzieknummer gekoppeld is aan een unieke herinnering, dan kan dit opgeslagen worden om later terug te luisteren. Hierbij kan de gebruiker aangeven hoe de patiënt de herinnering ervaart. Op deze manier proberen wij bijzondere momenten te creëren.

## Core functionaliteit

De gebruiker moet via een muziek streaming platform nummers kunnen opzoeken en afspelen. Om deze vervolgens te kunnen liken of op te slaan als herinnering. Bij deze herinneringen kan tekst, audio en foto worden toegevoegd. Deze opgeslagen herinneringen en nummers kunnen terug worden gekeken en of geluisterd.

## User scenario

_**Wie is de gebruiker?**_ \
Een Alzheimer patiënt, zijn verzorg(st)ers, familieleden en vrienden.

_**Wat wil de gebruiker?**_ \
Herinneringen opslaan en ophalen door middel van muziek.

_**Waar gaat de gebruiker het gebruiken?**_ \
Thuis of buiten (in de buurt van het huis).

_**Waarom wil de gebruiker het gebruiken?**_ \
De band tussen vrienden, familie of verzorger versterken door middel van het ophalen van herinneringen met muziek. Om de emotionele toestand positief te beïnvloeden. Om cognitieve vaardigheden minder hard af te laten glijden.

_**Hoe gaat de gebruiker het gebruiken?**_ \
De verzorger zal een nummer opzoeken via de telefoon voor de patiënt. De patiënt krijgt optioneel bijbehorende afbeeldingen, video en of audio te zien en of horen. Bij de juiste muziek kunnen gerelateerde herinneringen op worden gehaald en vast worden gelegd binnen de app. Herinneringen kunnen te allen tijde terug worden gekeken. 

# Documentatie

## Design Rationale
Bekijk hier de  [Design Rationale](https://docs.google.com/document/d/1C6x1odMwO2Cvtgix7nsdtX78dHrmNY_EgaVVLOTDGHk/edit) van het team.

## Product Biografie

* [Week 1](https://github.com/marissaverdonck/meesterproef-1920/wiki/Week-1)
* [Week 2](https://github.com/marissaverdonck/meesterproef-1920/wiki/Week-2)
* [Week 3](https://github.com/marissaverdonck/meesterproef-1920/wiki/Week-3)
* [Week 4](https://github.com/marissaverdonck/meesterproef-1920/wiki/Week-4)
* [Week 5](https://github.com/marissaverdonck/meesterproef-1920/wiki/Week-5)

## Reflectie

* [Reflectie](https://github.com/marissaverdonck/meesterproef-1920/wiki/Reflectie-1)
